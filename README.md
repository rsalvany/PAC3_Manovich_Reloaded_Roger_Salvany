# PAC3: Visionant el futur amb les ulleres de Manovich

Autor: Roger Salvany García

Data: 14/05/2025

![foto metehuman](https://cdn.hobbyconsolas.com/sites/navi.axelspringer.es/public/media/image/2021/02/unreal-engine-metahuman-creator-2228569.jpg?tf=3840x)

## Plantejament

La hibridació s'ha estès durant aquestes dues dècades que portem de segle. La majoria dels nous softwares que surten a la llum en aquesta època són híbrids de dues o més tecnologies que ja estaven en el mercat. Des del Google Earth, passant pel Google StreetView, els filtres de reconeixement facial de Snapchat o Instagram i fins a totes les incorporacions de la intel·ligència artificial en pràcticament totes les àrees que es pugui introduir. També durant aquests anys la televisió i el món de la comunicació en línia ha adoptat noves formes de mostrar imatges o informació en pantalla gràcies a softwares creats a partir d'una hibridació de diferents programes. El disseny gràfic, la postproducció de vídeo i les imatges en tres dimensions aporten una nova forma d'ensenyar cartelleria, gràfics o informació que en el passat no s'ha pogut aconseguir. I això no només ha canviat en la televisió tradicional també les noves plataformes en línia que proporcionen formes innovadores de comunicar i entretenir. En els meus casos parlaré de la plataforma de retransmissió en viu Twitch i les novetats que ha portat en el món de la comunicació en línia i de la fotogrametria de l'eina Metahuman d'Unreal Engine que porta a un altre nivell la recreació de persones amb gràfics en 3D. 

## Re-descobrint la hibridació: Cas 1

La comunicació alternativa via internet on s'origina a la plataforma de vídeos YouTube. Allí certs usuaris comencen a pujar videoblogs (anomenats vlogs) de la seva vida diària o de certs temes en concret i d'altres comparteixen partides dels videojocs que juguen amb el seu comentari per damunt. Aquests formats comencen a guanyar seguidors (majoritàriament joves) allunyant-se de la televisió tradicional. Durant aquella època també van començar a sorgir plataformes on es podia retransmetre en viu, però no és fins a l'aparició de la pàgina web nord-americana Twitch que, ara mateix, s'ha convertit en el referent i una alternativa pels qui busquen formes d'entreteniment diferents a les de sempre. Hi ha una característica que sorgeix de les primeres emissions que les diferencia dels programes de la TV, ja que aquestes últimes no tenen un xat en temps real on pots comunicar-te amb altres usuaris o directament amb la persona que hosteja el directe. Això fa que la relació emissor-espectador sigui totalment diferent a la tradicional, doncs ara la persona que vegi podrà interactuar amb l'streamer (persona que hosteja el directe). Aquest fet fa que no només es creí un grup de seguidors sinó que l'streamer pot convertir aquest cercle de persones en una comunitat fent que les retransmissions no siguin monòlegs sinó una conversa. Amb el temps certes persones han anat innovant amb la interactivitat i amb aquesta recerca han sortit noves formes d'interactuar amb el xat. Des dels inicis de la plataforma diferents persones han aconseguit reinventar l'ús del directe introduint altres formes de jugar-hi. Un dels exemples més importants és de l'usuari *TwitchPlaysPokémon*. En les seves retransmissions en viu va convertir el xat en una consola de comanda on els espectadors podien ficar paraules clau per moure o activar accions en el videojoc Pokémon Rojo permeten jugar des del xat i al costat de milers de persones. Aquest esdeveniment va ser un referent i va inspirar a altres streamers que, amb la mateixa franquícia de videojocs i amb *motion tracking*, va ficar a jugar els seus peixos utilitzant el seu moviment i un programa creat específicament per detectar els seus moviments. Amb el temps i la creativitat dels usuaris han permès que multitud de noves tècniques sorgissin formant noves hibridacions.


## Re-descobrint la hibridació: Cas 2

Amb la introducció dels gràfics en 3D el món cultural (cinema, videojocs, fotografia) ha anat evolucionant cada vegada més en tècniques i nous programes per idear i crear noves obres d'art. Recrear humans en 3D ha estat un repte des dels inicis, sobretot pels projectes foto realistes que era molt complicat aconseguir un resultat satisfactori, ja que, tant per les textures o les capacitats computacionals, el 3D donava una imatge antinatural, però amb l'arribada de noves tècniques i potencia en *hardware* això ha canviat. Els nous motors gràfics poden suportar molts més polígons i textures de més resolució augmentant la qualitat final dels models fent que els problemes que tenien les primeres generacions d'artistes 3D i animadors desapareixin. Un d'aquests motors és l'*Unreal Engine* que des de la seva quarta versió es col·loca al davant de la indústria per la seva accessibilitat, facilitats i comoditat a l'hora de treballar-hi, ja que és un programa gratuït que pot accedir-hi qualsevol persona, però amb la seva última actualització (Unreal Engine 5) ha portat a un nou nivell el món del cinema i del videojoc. Dintre de les novetats es troba una eina anomenada *Metahuman*, una tecnologia que proporcionava a l'usuari l'oportunitat de crear un model 3D foto realista d'un bust humà. Posteriorment, van anar afegint millores com l'opció de personalitzar tot un cos. Per aconseguir aquests resultats els creadors de l'aplicatiu van escanejar persones de diferents ètnies perquè l'usuari tingui totes les opcions possibles. L'ús és senzill, ja que no cal saber programar o modelar en 3D perquè aquest programa funciona amb *sliders* i funcions visuals que permet que qualsevol persona pugui jugar-hi sense tindre coneixements previs. Algunes funcions extres que porta Metahuman són: importar una malla que hagis creat tu a l'app per continuar amb la seva personalització, una secció per animar fàcilment les teves creacions i un sistema de escaneig personal que permet que qualsevol persona (amb un IPhone 12 o un més actualitzat que aquest últim) pugui transformar els seus moviments facials en una malla 3D i enviar-la a *Metahuman Animator* i obtenir animacions a partir dels moviments escanejats. Aquesta última eina és una revolució en si, pel fet que porta a la mà de tothom una tecnologia força exclusiva per culpa de l'equipament car que es fa servir i de tot el personal que es necessita per gravar animacions via *motion tracking*. És cert que, de moment, és limitat al bust humà, però la sortida de *Metahuman* i *Metahuman Animator* obre la porta a millorar i portar la tecnologia a petits estudis o persones que no es podrien permetre el personal i els mitjans per una producció més gran. El programa *Unreal Engine* ja permet vàries funcions dintre d'un sol programa creant un ecosistema que proporciona una comoditat que altres programes no tenen i que amb el temps ha patit una evolució que, en comparació a les primeres versions, fa que sigui un altre *software*. Amb *Metahuman* la hibridació va un pas més enllà, ja que aquest no es presenta només com un programa de modelatge 3D o personalització de models 3D si no neix un nou amb totes aquestes característiques més l'opció d'animar i escanejar un rostre per poder utilitzar-lo dintre del programa.

### Referencies i bibliografia 

Fernández, Y. (2022, 19 junio). *Twitch: qué es, cómo funciona y TODO para sacarle el máximo partido.* Xataka. Recuperado 13 de mayo de 2025, de https://www.xataka.com/basics/twitch-que-como-funciona-todo-para-sacarle-maximo-partido

*Historia del streaming: origen, evolución y futuro* | *Aleuto*. (s. f.). Recuperado 13 de mayo de 2025, de https://aleuto.es/noticias/historia-del-streaming

Lee, J. (2020, 9 noviembre). Some fish beat Pokémon Sapphire after 3,195 hours. *Polygon*. https://www.polygon.com/2020/11/9/21556590/fish-pokemon-sapphire-stream-twitch

*Twitch plays Pokémon*. (2024, 12 octubre). Wikipedia, la Enciclopedia Libre. Recuperado 13 de mayo de 2025, de https://es.wikipedia.org/wiki/Twitch_Plays_Pok%C3%A9mon

*Twitch.tv* | *About.* (s. f.). Twitch.tv. Recuperado 13 de mayo de 2025, de https://www.twitch.tv/p/es-es/about/

Unreal Engine. (2023, 30 marzo). *Hellblade actor demos MetaHuman Animator | State of Unreal | GDC 2023* [Vídeo]. YouTube. Recuperado 14 de mayo de 2025, de https://www.youtube.com/watch?v=uAYl2rOtgM4
